<h1>МОДУЛЯЦІЯ, МЕТОДИ МОДУЛЯЦІЇ .
ДВОСМУГОВА АМПЛІТУДНА МОДУЛЯЦІЯ.
СПЕКТРИ АМ СИГНАЛІВ ПРИ ОДНОТОНАЛЬНІЙ МОДУЛЯЦІЇ.</h1>


<h2>Теоретичні відомості</h2>

Визначення модуляції. Модуляція(лат. modulatio - розміреність,
ритмічність) - процес зміни одного або декількох параметрів високочастотного
несучого коливання за законом низькочастотного інформаційного сигналу
(повідомлення).

Інформація,що передається, закладена в керуючому (модулюючому) сигналі,
а роль носія інформації виконує високочастотне коливання, що має назву несучого.

Модуляція, таким чином, являє собою процес «насадки» інформаційного
коливання на заздалегідь відому несучу.

В результаті модуляції спектр низькочастотного керуючого сигналу
переноситься в область високих частот. Це дозволяє при організації мовлення
налаштувати функціонування всіх приймально-передавальних пристроїв на різних
частотах для того, щоб вони «не заважали» один одному.

У ролі несучого коливання можуть бути використані коливання різної форми
(гармонійні, прямокутні, трикутні і т. д.), однак найчастіше застосовуються
гармонійні коливання. В залежності від того, який з параметрів несучого коливання
змінюється, розрізняють види модуляції, а саме: амплітудна, частотна, фазова та ін.

Модуляція дискретним сигналом називається цифровою модуляцією або
маніпуляцією.

Розрізняють наступні види модуляції:

● Амплітудна модуляція (АМ);

● Амплітудна модуляція з однією бічною смугою (SSB - односмугова АМ);

● Балансна амплітудна модуляція (БАМ) - АМ з придушенням несучої;

● Частотна модуляція (ЧМ);

● Фазова модуляція (ФМ).

![1](../doc/modulation-methods/1)
![2](../doc/modulation-methods/2)
![3](../doc/modulation-methods/3)
![4](../doc/modulation-methods/4)